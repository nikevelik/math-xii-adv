# Екстремални задачи в стереометрията (ниво лесни - средни).

## Екстремални задачи в стереометрията - уводен урок

6. Четирите стени на тетраедър са равнобедрени триъгълници с дължина на основата a и дължини на бедрата b. Изразете обема на пирамидата и намерете при фиксирано b онази стойност на a, за която този обем е максимален.

7. Околната повърхнина на правилна четириъгълна пирамида е Q. Нека x е дължината на основния ръб. Намерете за коя стойност на x обемът на пирамидата е максимален.

8. Периметърът на осното сечение на съд, имащ форма на прав кръгов цилиндър, е 28cm. Намерете какви размери трябва да има съда, за да бъде вместимостта му най-голяма. 

9. Измежду всички прави кръгови конуси с обем 9pi, намерете радиуса на основата на този, който има най малко лице на околната повърнина. 

10. Измежду всички прави кръгови конуси, описани около кълбо с радиус R, намерете този,  който има най-голям обем.

11. Определете височината на прав кръгов цилиндър с най-голям обем, който може да се впише в прав кръгов конус с височина 3cm.

## Екстремални задачи в стереометрията - упражнение

12. Основният ръб и околният ръб на правилна четириъгълна призма $ABCDA_1B_1C_1D_1$ се отнасят така, както $2 : 1$, Какво е положението на $M$ от ръба $AB$, така че $\angle A1MC1$ да е най-голям?

13. Основата на четириъгълна пирамида ABCDQ е правоъгълник с $AB=4, AD=2\sqrt{2}$. Околните стени $ADQ$ и $CDQ$
са перпендикулярни на основата, а $\sin{\angle (BQ, ABCD)}=\frac{5}{7} $. През правата $AB$ и точка $M$ от ръба $DQ$ е построена равнина. Да се намери най-голямата и най-малката стойност на лицето на полученото сечение.

14. В четириъгълна пирамида $ABCDF$ основата е квадрат ABCD с дължина на страната $a$. Ръбът $FD = h$ е перпендикулярен на основата. През точката $O$ от $FD$  е построена равнина, успоредна на основата, пресичаща ръбовете $FA, FB, FC$ съответно в точките $M, N, P$. Построени са $MM_1$, $NN_1$, $PP_1$ перпендикулярни на основата. Да се намери на какво разстояние трябва да е $O$ от върха на пирамидата, така че лицето на пълнтата повърхнина на $OMNPDM_1N_1P_1$ е максимално.

15. Основата $ABC$ на триъгълна пирамида $ABCM$ е равнобедрен правоъгълен триъгълник за който $AB=BC$. Ръбът $MB$ е перпендикулярен на равнината на основата, а $MC = 4$. Нека точка $K$ е средата на $AC$. Построено е сечението на пирамидата с равнината $(B, M, K)$. Намерете за коя стойност на височината на пирамидата лицето на сечението е максимално.

16. Основата на четириъгълна пирамида е правоъгълник. Една от страните му е с дължина $a$, а околните ръбове са с дължина $b$. Намерете най голямата стойност на обема на такава пирамида. 

17. Точката О е център на основата на куба $ABCDA_1B_1C_1D_1$. Да се намери най-малката дължина на сбора $OE + EA_1 $, където $Е$ е точка от ръба $AB$. 

18. Измежду всички прави кръгови конуси с образувателна $l $, намерете косинуса на ъгъла при върха на този, който има максимален обем.

19. В прав кръгов конус с $R = 2, h = \sqrt{2}$ е вписана правилна четириъгълна призма с възможно най-голям обем. Намерете лицето на повърхнината на призмата. 


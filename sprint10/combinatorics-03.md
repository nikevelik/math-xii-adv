# Задачи за конфигурации с повтроение

## Задачи от тип 1 и 2
1. На картончетата са написани на дадена дума (по една буква на отделно картонче). Ако се разместват картончетата, колко различни думи може да се получат, ако дадената дума е: 
    - МАСЛО
    - МАГМА
2. В кутия има 2 еднакви ябълки, 3 еднакви портокала и 4 еднакви банана. Девет дни подред взимаме по един плод от кутията. По колко различни начина може да стане това?
3. Колко различни четирицифрени числа може да се образуват с цифрите 1, 2, 3, 5, 6, 7, 9?
4. В кутия има 3 топки, червена, зелена и бяла. Да се намери по колко начина може да се извадят 5 топки от кутията, като всеки път извадената топка се връща обратно в кутията.
5. Колко осембуквени думи може да се напишат с буквите от множеството M = {a, k, o}, като буква k се среща 4 пъти, а другите две букви се срещат по 2 пъти?
6. По колко различни начина може да поставите осемте бели фигури за шах (без пешки) на един ред от шахматна дъска?
7. Покрай алея в редица са засадени 12 розови храста. От тях 4 са бели, 5 – жълти, а останалите са оранжеви. По колко различни начина може да се оформи тази розова алея?
8. Колко различни осемцифрени числа може да се запишат само с четни цифри?
9. На картончета са записани по една цифра 2, 3, 5, 6, 1, като 2 е записана на 2 картончета, 3 на 3 картончета, 5 на 1 картонче, а 6 на 3 картончета. Намерете колко различни числа ще образувате чрез тези картончета, като всяко число използва всички картончета.
10. По колко различни начина може да изтеглите от стандартно тесте с 52 карти една карта от всеки цвят?
11. Шест студента се явили на изпит. Всеки от тях е бил изпитан. По колко различни начина може да се били поставени оценки?
12. В математически магазин са налични 8 различни книги. Колко различни начина може да избере ученик 3 от тях?
13. Намерете броя на четиризначните числа, които се делят на 4 и в записа им участват само цифрите 1, 2, 3, 4 и 5.


## Задачи от тип 3
1. В магазин има 3 вида поздравителни картички за абитуриенти. Да се намери по колко начина може да купим:
    - 2 различни поздравителни картички
    - 2 поздравителни картички
    - 5 поздравителни картички 
2. Колко различни триъгълника има, на които дължините на страните са измежду числата 9, 10, 11, 12?
3. На три деца раздали 20 ябълки. Да се намери по колко различни начина може да стане това, ако не е задължително всяко дете да има поне една ябълка. А ако всяко дете трябва да има поне една ябълка?
4. По колко начина от 5 вида шоколади може да изберем 8?
5. В магазин има 10 вида картички с изгледи от забележителности на един град. По колко начина може да купим 8 различни картички? По колко начина може да купим 15 от картичките?
6. В асансьор се возят 5 пътници. Ако асансьорът спира на 7 етажа, по колко различни начина хората могат да слязат от него? *(Не се интересуваме кой човек на кой етаж слиза, а само от броя слизания.)*
7. Колко са различните четириъгълници, които не са успоредници и страните им са с дължини между числата 5, 6, 7, 8, 9 и 10?
8. В магазин има цветя от 11 вида. По колко различни начина може да се направи букет от 7 цветя, не всички от които са еднакви?
9. В тайно гласуване участват 30 човека по 5 предложения. Всеки има право да гласува само за едно предложение. По колко начина могат да се разпределят гласовете?
10. По колко различни начина може да раздадем 30 еднакви молива на 11 деца, ако всяко дете получава поне по 2 молива?
11. По колко различни начина може да раздадем 30 еднакви молива на 11 деца?
12. Хвърляме 5 еднакви стандартни зара — колко различни резултата се получават? Колко различни суми от точки се получават?


## Всички типове
1. Колко са петцифрените числа, в които поне една от цифрите е четна? 
2. Колко различни числа могат да се получат с разместване на цифрите на числото 86875895 
3. В код участват две петици, две седмици и три различни букви A, B и C. Колко опита най-малко трябва да направим, за да открием кода? 
4. Каква е вероятността произволно избрано петцифрено число да има поне две повтарящи се цифри?
5. Колко различни пермутации могат да се образуват от буквите на думата КОМБИНАТОРИКА 
6. Колко различни „думи“ могат да се образуват с разместване на буквите на думата ПАРАБОЛА? Каква е вероятността „дума“ да започва със сричката ПА?
7. В дадени *n* квадратчета записваме един от знаците „+“ или „−“. По колко различни начина може да стане това? 
8. Написани са числата 2, 4, 6 и 8. Пред всяко от тях поставяме знак „+“ или „−“. Колко различни израза получаваме? А колко различни стойности приемат тези изрази? 
9. Записваме петцифрените числа, в които участват само цифрите 1, 2, 5, и петцифрените числа с различни цифри, записани само с нечетни цифри. Кои числа са повече и с колко?
10. Двадесет ученици от едно училище се класирали на олимпиада. По колко различни начина може да се разпределят в 5 големи зали?
11. По колко различни начина 7 различни книги могат да се раздадат на 5 ученици?
12. Във влак, който се движи от гара A до гара B, пътуват *n* пътници. Влакът спира на 7 междинни гари преди град B. По колко различни начина могат да слязат пътниците на междинните гари и на крайната гара?
13. По колко начина 70 еднакви ореха могат да се раздадат на 7 катерички, ако всяка трябва да получи поне 5 ореха? 
14. От 15 ученици трябва да изберем по един представител за 5 различни комисии. По колко начина може да стане това, ако представителите трябва да са различни? А ако не е задължително да са различни? 
15. В джоба на Асен има по 5 монети от всеки вид – 1 ст., 2 ст., 5 ст., 10 ст., 20 ст., 50 ст., 1 лв. и 2 лв. По колко различни начина може да извадим 5 монети? Каква е вероятността стойността на извадените монети да е по-малка от 30 стотинки?
16. В кутия има 102 топки от 6 различни цвята, като от всеки цвят има еднакъв брой топки. По колко начина може да извадим 10 топки? Каква е вероятността от извадените топки да има 1 в един цвят, а всички останали да са в друг?

## Допълнителни задачи
1. Колко са неравностранните триъгълници, със страни с дължини 6 см, 8 см, 10 см и 11 см
2. В кутия има 8 еднакви бели и 6 еднакви черни топки, вадим последователно 5 топки и ги подреждаме в редица. Колко различни редици могат да се получат?
3. Буквите на думата КОЛЕЛОТО са написани на картончета. По колко различни начина може да се подредят тези картончета?
4. Намерете броя на трицифрените числа, записани само с нечетни цифри.
5. Колко са шестцифрените числа, на които цифрите на десетиците, хилядите и стохилядите са равни на 5, а останалите цифри са различни от 5?
6. В кутия има 3 круши, 5 портокала и 3 банана. По колко начина може да извадим плодовете от кутията в 11 последователни дни?
7. В магазин има сладолед от 3 вида. По колко различни начина може да купим по един сладолед за 4 човека?
8. По колко различни начина от тесте с 32 карти по 8 от всеки вид може да изтеглите 4 карти по една от всеки вид? 
9. Буквите на думата ПАПАГАЛ са написани на картончета. С тях образуваме нови „думи“, използвайки всички картончета. Каква е вероятността произволна „дума“ да започва с „ПАП“?
10. Дължините на ръбовете на правоъгълен паралелепипед в сантиметри са между целите числа от 6 до 15 включително. Намерете колко различни правоъгълни паралелепипеда, които не са куб, изпълняват това условие.
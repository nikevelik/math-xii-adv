1. Намерете колко трицифрени числа могат да се образуват от цифрите 1, 2, 3, като в числата няма повтарящи се цифри.

2. Дадени са четири точки М1, М2 , М3 и М4 , никои три от които не лежат на една права. Намерете броя на правите, определени от тези точки.

3. Певческа група се състои от 4 мъже и 6 жени. Трябва да се избере един член за солово изпълнение на песен. Намерете по колко различни начина може да стане това.

4. Певческа група се състои от 4 мъже и 6 жени. Трябва да се избере една смесена двойка от групата за изпълнение на песен. Намерете по-колко различни начина може да стане това.

5. На шахматна дъска трябва да се поставят два топа (черен и бял) така,
че всеки от тях да попада под удара на другия, т.е. двата топа да са на
една вертикала или на една хоризонтала. Намерете по колко различни
начина може да стане това.

6. Намерете колко делителя има числото 10 800, ако в броя им включваме единицата и самото число.

7. От град A до град B има 5 директни пътя. От град B до град С има 3 директни пътя. От град А до град С има 4 директни пътя. Намерете по колко различни маршрута (директни и такива, които минават през В) може да се стигне от град А до град C.

8. От три фолклорни групи с 4, 8 и 12 участници трябва да се избере един солист. Намерете по колко различни начина може да стане това.

9. Дадени са пет точки, никои три от които не лежат на една права. Намерете броя на правите, които са определени от тези точки.

10. В турнир по шах взели участие 8 де­ца. Всяко от тях изиграло по една партия с всяко едно от останалите. Намерете колко партии шах са изиграли децата.

11. Намерете броя на плочките в играта домино, ако на плочките се изобразяват числата от 0 до 9.

12. Новият телефон на Ния има 4 различни цвята преден панел и три различни цвята заден панел. По колко различни начина може да изглежда телефонът на Ния?
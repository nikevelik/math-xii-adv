# Спринт 2

Една от основните цели като цяло за модул "Практическа Математика", или като цяло за 12. клас ще бъде да можем да построяваме графиката на една функция, и следващите уроци плавно ще се придвижваме в тази посока. Построяването на графиката на функция е едно от основните приложения на математическия анализ и има широк смисъл в много области от живота - а освен това е и може би едно от най-забавните неща в материала :))

Този спринт (и вероятно следващия), предстои да се занимаваме основно с анализ на функции на една променлива - задава ни се аналитично една функция (чрез формула за x) и ние трябва да можем да правим различни качествени изводи за свойствата на тази функция.

## Седмица 4 
### Математически анализ и алгебра - Монотонност, Екстремуми, НГС и НМС
За самостоятелна работа:
- [Растене и намаляване](./Vedi12kl-15-16.pdf)
- [Екстремуми, НГС, НМС](./Vedi12kl-17-25.pdf)

## Седмица 3
Тази седмица ще изтеглим напред темата от допирателни към криви от втора степен - тя е леко по-странична в сравнение с останалите и за консистентност в бъдеще, ще я вземе сега / ще я приключим по-рано. След това ще действаме с анализа на функции - монотонност, изпъкналост(и вдлъбнатост), асимптоти.

- Въпроси от спринт 1. Задача за n-та производна и припомняне на математическа индукция.
- Правим преговор на криви от втора степен: хипербола, елипса, парабола. Метрични канонични уравнения и координати на фокуси.
- Въвеждаме формула за уравнение на допирателна към окръжност, минаваща през точка от окръжността. Решаваме основна задача.
- За решаване:  
    * [Преговор 11. клас](./Regalia11kl-76-77.pdf) 
    * [Допирателна към окръжност](./tangents-to-quadratic-curves-separate-files/Vedi12kl-31-32.pdf)  
    * [Допирателна към елипса](./tangents-to-quadratic-curves-separate-files/Vedi12kl-33-35.pdf) 
    * [Допирателна към хипербола](./tangents-to-quadratic-curves-separate-files/Vedi12kl-36-37.pdf)
    * [Тук са събрани на едно място горните файлове със задачите от новия материал](./Vedi12kl-31-38.pdf) 
- Да се решат всички задачи от файловете. Би трябвало да са между 30 и 40 задачи. Да се почне от преговорните от 11. клас.
- Да се разгледа теорията и решените задачи, за да се дообогатят или припомнят знания.
- Да се скицира графично чертеж за всяка задача. Да се използва [GeoGebra](geogebra.org) за сравнение чертежите и проверка на верността на решенията. 
- За всяка крива да се изберат по две задачи (без значение) и да се направи прецизен чертеж (Координатна система, деления върху осите, фокуси, и криви, допирателни), използвайки линия и молив.
